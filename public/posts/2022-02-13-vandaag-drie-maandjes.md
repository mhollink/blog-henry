---
schrijver: "Esmee (Mamma)"
datum: "2022-02-13"
categorie: "Mijlpaal"
onderwerpen: [ ]
cover: "/assets/posts/images/"
titel: "3 maanden."
bijschrift: "Ik mis je iedere dag, maar gelukkig kan ik nu ook andere dingen doen. Terugkijken naar echo's en me bedenken hoe gezellig het was. Want het was heel gezellig, zo met zijn drietjes."
---

Lieve Henry,

Vandaag ben je 3 maandjes, en ik kan niet stoppen met me dingen afvragen. Had je al maatje 68 gehad? Zou je het leuk
hebben gevonden op de opvang, of had je de hele boel bij elkaar gegild als ik je afzette? Hadden we nog steeds 6
voedingen per dag gehad, of hadden we er 5 gehad? Had je qua gezichtje al veranderd? Zou je al een favoriete knuffel
gehad hebben? Zou je al proberen om om te rollen? En hoe had je je prachtige finding dory babymobiel gevonden? Zou je
met plezier bij oma zitten? Of toch liever bij opa?

Ik mis je iedere dag, maar gelukkig kan ik nu ook andere dingen doen. Terugkijken naar echo's en me bedenken hoe
gezellig het was. Want het was heel gezellig, zo met zijn drietjes.

Afgelopen week ben ik voor het eerst bij de psycholoog geweest, wat was het fijn om even over jou te praten. Om te
praten over dat ik je mis en dat het allemaal erg rot is. Om te praten over hoe leuk het met jou was, zonder dat we gek
worden aangekeken. Volgende week mag ik weer, ik denk dat ik er beter van zal worden, want ik voel me soms toch wel een
beetje stuk. Dat is niet jouw schuld en ook niet die van mij.

Ik hou van je!

Liefs,  
Mamma