---
schrijver: "Oma Twix"
datum: "2025-11-09"
categorie: "Brief"
onderwerpen: ["verjaardag", "vier", "sinterklaas", "mijlpaal"]
cover: "/assets/posts/images/verjaardag-met-oma-twix.jpg"
titel: "Brief aan Henry: Verjaardagsdate"
bijschrift: "4 had je moeten worden aankomende week, we hadden samen in de speelgoedwinkel gestaan, op zoek naar het perfecte kado. We missen je elke dag een beetje meer, maar in onze gedachten hoor je er altijd bij."
---

Lieve kleine Henry,

4 had je moeten worden aankomende week. We hadden nu ongeveer met je in de speelgoedwinkel moeten lopen op zoek naar het
perfecte kado. Een mega brandweer auto, of iets van Spiderman, misschien had je toch liever iets van Toy Story of liever
een Barbie. Na het uitzoeken van je kado zouden we uit eten gaan met je. Wat had je lekker gevonden. Misschien
restaurant de gouden boogjes, of liever een pizza. Tenslotte word je maar 1 keer 4 jaar, en willen we dat met al onze
kleinkinderen zo gaan doen. Zelf je kadootje uitzoeken en dan lekker uit eten. Qualitytime met opa en oma. Dus ook je
kleine zusjes en je neefje mogen vanaf bijna 4 jaar mee op verjaardagsdate.

We hadden lekker gekletst en je ook zeker gevraagd hoe het wennen ging op school, of er leuke kindjes in de klas zitten
en of de juf of meester wel lief is. Zou je al zenuwachtig zijn voor Sinterklaas ook? Want die tijd komt er ook weer
aan. Vlak na je verjaardag komt de Sint. Het zijn allemaal van die vragen die opkomen, maar die we zelf in moeten vullen
en kleuren in onze gedachtes. Een perfect mannetje zou je vast en zeker zijn. Je bent vast leuk en vrolijk, met af en
toe wat driftjes. En vast en zeker ook bijdehand, want lieve Henry, dat zijn je kleine zusjes ook. Ik stel me voor dat
je nu een echt kleuter jongetje zou zijn, met dezelfde bruine ogen als Haley, golvend donkerblond haar. Je zou vast ook
al enorm ge√Ønteresseerd zijn in lezen en schrijven. En je zou ons de oren van het hoofd vragen "waarom?".  
Helaas zouden we soms gewoon tegen je antwoorden, "ja daarom Henry," we hebben geen idee waarom, maar soms is het gewoon
daarom.  
En daarom zal ik je in deze brief vertellen Henry over je lieve zusjes.

Je grootste kleine zus is een pienter eigenwijsje van 2 en een half. Ze lijkt in haar gezichtje enorm op je pappa. Soms
lijkt ze ook veel groter dan 2. Zo slim en handig bedenkt ze hele creatieve dingen met haar speelgoed en maakt ze
puzzels als de beste. Ze is soms wat eigenwijs en wil alles zelf doen. Af en toe is ze erg kattig, maar ja, dat is niet
gek. Ze is een meisje. Je had haar vast enorm stom gevonden soms. En dat geeft helemaal niets.  
Je kleinste kleine zus is Renfri, die is nu net 14 maanden en is precies een spiegelbeeld van mamma. Ze is een vrolijke
lachebek, die precies weet wat ze wil. Ze houdt enorm van liedjes zingen en Twix is haar grote liefde. Ze kan soms ook
heel driftig worden, als het niet lukt, of ze haar zinnetje niet krijgt. Ze is een klein opdondertje, die precies weet
wat ze wil. Ze was in het ziekenhuis omdat ze niet goed groeit. Enorm spannend, en jij zou vast een bezorgde grote
broer zijn geweest. Een perfecte mix van je ouders en je zusjes.

Naarmate de tijd verstrijkt wordt het gemis niet minder, maar anders. De dagen vullen zich bij ons vaak met de
aanwezigheid van je zonnestraal zusjes, en je stoere neefje. Dat maakt het niet makkelijker, want we komen hier in huis
altijd een kleinkindje tekort. Maar hun gelach en vrolijke stemmetjes, maken het wel wat "draagzamer".
Jij hoeft zelf nooit te kiezen bij wie je een knuffel komt halen, of met wie je iets wilt gaan doen. Opa en oma hoeven
niet hun superbest te doen om de "favoriet" voor jou te zijn. We dragen jou toch allebei in ons hart met ons mee. En zo
hoor je bij ons allemaal. Soms komt er een vlindertje voorbij, en zeg ik je even gedag. Op andere momenten is het een
liedje, of nu die o zo grote school mijlpaal en dan vind ik het leven gewoon stom en oneerlijk. En daarom mis ik je
gewoon iedere dag een beetje meer.

Zbrtttt kussen en bludder zoenen,  
liefs en fijne 4de jaardag kleine vent,  
oma Twix