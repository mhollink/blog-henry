---
schrijver: "Esmee (Mamma)"
datum: "2021-12-05"
categorie: "Brief"
onderwerpen: []
cover: "/assets/posts/images/sinterklaas-2021.png"
titel: "Sinterklaas kapoentje"
bijschrift: "Dat pappa en mamma met-zonder-jou moeilijke momenten gaan krijgen, hadden we ons al gerealiseerd. Dat al deze moeilijke momenten zo snel op jouw geboorte zouden zitten, realiseerde we ons afgelopen week."
---

Lieve Henry,

Dat pappa en mamma met-zonder-jou moeilijke momenten gaan krijgen, hadden we ons al gerealiseerd. Dat al deze moeilijke
momenten zo snel op jouw geboorte zouden zitten, realiseerde we ons afgelopen week. Afgelopen week zijn we op vakantie
geweest met jouw opa's en oma's. We waren in Limburg America in Center Parcs het Meerdal. Het was fijn om even weg te
zijn, maar mamma was ook blij dat ze vandaag weer naar al jouw spulletjes terug mocht.

Opa T maakte een grapje dinsdag ochtend. Zijn schoen stond in de gang en was nog leeg. "Chips!" Dacht mamma toen bij
haarzelf. Ze had nog cadeautjes voor de schoenen willen halen. We hadden de opa's en oma's een sinterklaas CD willen
geven. Want met alle discussies omtrent beste Piet, wordt het voor hun (en voor ons ook) tijd om de nieuwe liedjes te
gaan leren. Mamma had ze nog niet besteld, dus toen jouw hartje stopte, hebben we besloten de Sinterklaas CD's over te
slaan. Een sinterklaas CD geven terwijl jij er niet bent om de liedjes mee te zingen, vonden we wel erg verdrietig.
Afgelopen dinsdag waren we in Venray. Hier hebben we gewinkeld en kwamen we op een gegeven moment in een
hebbeding-winkel. Laat mamma en oma nu gek zijn op één specifieke soort winkel... Juist ja: hebbeding-winkels. In deze
hebbeding-winkel hadden ze heel veel "opa en oma" en naam hebbedingen. In dit winkeltje vonden we cadeautjes voor de
opa's en oma's. Voor opa H een mooie leren sleutelhanger. Voor opa T een mooie set met 2 rechter ovenwanten. En voor
beide oma's een engeltje in een glazen buisje. Deze hebben we namens ons 3 uitgezocht. Dus ook namens jou aan de opa's
en oma's gegeven.

De cadeautjes hebben we 's avonds, nadat iedereen naar bed was verstopt in de schoenen en tassen. De volgende ochtend
zijn ze met veel plezier geopend. Onze eerste Sinterklaas met-zonder-jou begon direct toen je geboren werd! Jij kwam
tegelijk met Sinterklaas in het land. Ons sinterklaascadeautje! Maar lieve Henry. Afgelopen 19 november tijdens jou
welkomst/afscheidsceremonie was jouw volmaaktheid het mooiste sinterklaascadeautje. Wat was je prachtig! En wat was het
fijn, dat we je nog even konden koesteren en je voorhoofd konden kussen en dat we je aan iedereen konden laten zien. Wat
was het een geluk dat je voetjes en je handje in klei zijn gedrukt en wat was het een cadeautje om vandaag thuis te
komen en te zien dat de klei netjes droogt!

Vandaag kreeg mamma van oma T ook een cadeautje! Een Pandora hanger met de geboortesteen van november. Nu kan ik jouw
geboortesteen, daarmee ook deel van jouw geboortemaand (dus een deel van jou), altijd bij me dragen.

Lief engeltje, we houden van je. Kus en slaap lekker pappa en mamma
