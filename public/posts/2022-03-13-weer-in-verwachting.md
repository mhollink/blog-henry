---
schrijver: "Esmee (Mamma)"
datum: "2022-03-13"
categorie: "Mijlpaal"
onderwerpen: [ ]
cover: "/assets/posts/images/vier-maanden-kaartjes.png"
titel: "Weer in verwachting..."
bijschrift: "Afgelopen maand hebben we namens jou een kaartje verstuurd. Een kaartje waarin jij aankondigt dat wij een broertje of zusje verwachten."
---

Lieve Henry,

Afgelopen maand hebben we namens jou een kaartje verstuurd. Een kaartje waarin jij aankondigt dat wij een broertje of
zusje verwachten. We hebben zelfs post terug gekregen, post die ook aan jouw gericht is. Wat werd mijn hartje daar warm
van! Ook kregen we een geboortekaartje waar jouw naam ook op de envelop stond. Mensen noemen jouw naam, versturen je
post en dat maakt mij een hele trotse mamma. Ik ben ook nog aan het twijfelen of ik deze twee kaartjes niet gewoon in
jouw boek plak. We hebben best veel kaartjes gekregen, maar deze ook echt aan jouw gericht

Gister was alweer week 17... 17 weekjes met-zonder-jou. Al iets langer dan 17 weekjes ben jij ons mooiste sterretje en
mijn mooiste herinnering.

Van super lieve vrienden hebben we het begin van een cadeautje gekregen. Het begin van de trein voor jouw broertje of
zusje. Deze trein komt van dezelfde lieve bonus-tante en bonus-oom die ook jouw treintje hebben gekocht.

Aanstaande zaterdag ben je 18 weekjes en is jouw broertje of zusje al 9 weekjes aan het groeien. We zijn dan net zo ver
van jouw geboorte als dat we opeens een gezinnetje van 4 zijn. Wat toch eigenlijk wel gek is. Dit komt niet nog een
keertje voor... Want er zal altijd 9 weken zitten tussen jouw geboorte en het ontstaan van jouw broertje of zusje. Dit
voelt toch ook als een bijzondere mijlpaal.

Voor jouw broertje of zusje maak ik dezelfde prachtige deken als voor jouw, maar dan in het geel. Hetzelfde, maar
anders. Deel van een familie, maar toch uniek. Net zoals jullie allebei.

Ik mis je nog steeds, iedere dag ❤️

Love you lots,
Mamma