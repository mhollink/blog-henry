---
schrijver: "Esmee (Mamma)"
datum: "2022-07-09"
categorie: "Brief"
onderwerpen: [ "acht", "maanden", "8 maanden" ]
cover: "./cover.png"
titel: "Stiekem nog steeds voor jou"
bijschrift: "Om ons heen zijn er heel veel baby'tjes die nu de maat hebben die jij ook ongeveer had moeten hebben. Als ik daar een cadeautje voor maak, maak ik soms stiekem 2 versies... Eentje voor in onze kast."
---

Lieve Henry,

Stiekem, heel stiekem, maak ik af en toe nog steeds iets voor onze baby verzameling... Om ons heen zijn er heel veel
baby'tjes die nu de maat hebben die jij ook ongeveer had moeten hebben. Als ik daar een cadeautje voor maak, maak ik
soms stiekem 2 versies... Eentje voor in onze kast. Dit stofje ligt al een poosje in de kast en het riep naar me.
Eigenlijk zou ik het gebruiken voor de wikkeldekens, maar toen ik van de week bedacht bad-poncho's te maken als zomercadeau
voor wat blije baby's, wist ik dat ik er zelf stiekem ook een wilde. Op dit soort momenten naai ik in de maat die jij
had moeten hebben. Ik naai niet voor jou, maar wel in de gangbare maat van jouw leeftijd, zo groei je onder mijn
naaimachine toch een beetje mee.

Deze bad-poncho met sterren is bijna af, hopelijk komt er hier in huis ooit een kindje wat hem kan dragen.

Veel liefs,
Mamma