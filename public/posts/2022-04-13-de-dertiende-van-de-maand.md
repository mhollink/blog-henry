---
schrijver: "Esmee (Mamma)"
datum: "2022-04-13"
categorie: "Persoonlijk"
onderwerpen: [ "13e", "dertien", "pijnmoment", "mijlpaal" ]
cover: "/assets/posts/images/vijf-maandjes.png"
titel: "De 13e van de maand"
bijschrift: "Op dit moment wil ik huilen, schelden en schreeuwen van de pijn. Onzichtbare pijn, net zo onzichtbaar als jij, maar voor mij net zo aanwezig als de liefde voor jou."
---

Lieve Henry,

De 13e van de maand is altijd moeilijk. Ze zeggen dat dit na het eerste jaar minder erg wordt. Op dit moment wil ik
huilen, schelden en schreeuwen van de pijn. Onzichtbare pijn, net zo onzichtbaar als jij, maar voor mij net zo aanwezig
als de liefde voor jou.

Vorige maand was ik nog trots aan het schrijven over dat je grote broer zou worden. Niet wetende dat Riley zich een paar
dagen later bij jou zou voegen tussen de sterren. Is het gezellig met zijn twee?

2 pooh rammelaars, allebei voor een ander kindje. 2 pooh rammelaars die in herinneringsdozen gaan. Pooh rammelaars waar
ongespeeld mee gaat zijn. Toen ik zei dat je je spulletjes met Riley moest delen, bedoelde ik niet het herdenkingshoekje
en het sterretje waar je je bevindt. Ik bedoelde de kleertjes die we met zoveel liefde hebben gekocht. Het bedje waar
nog nooit in geslapen is.

Vorig weekend zag ik een oproepje van een mamma die een dekentje zocht. Haar kindje was overleden en ze hadden hun
kindje het dekentje meegegeven. Het dekentje hebben wij hier ook liggen. Een dumbo dekentje met Little Peanut erop. Jouw
bijnaam, gekregen van oma Twix en tante Kiet. Dapper wilde ik degene die om het dekentje vroeg een berichtje sturen dat
ik het had liggen, maar toen ik het eenmaal vast had, kon ik het niet meer loslaten. Leeg heb ik voor me uit zitten
staren in de babykamer, het dekentje in mijn handen en de tranen over mijn wangen... Soms haast wanhopig vastklampend
aan spulletjes die je nooit hebt gebruikt en nooit zal gaan gebruiken. Terwijl ik het nooit leuk vond als ze jou Peanut
noemde, vond ik het stiekem wel schattig. Wij wilden heel graag dat iedereen net als wij frummel zouden zeggen, maar dit
dekentje, dat hoort bij jou. Little Peanut... En leuk dat tante Kiet zich voelde toen ze het voor je kocht. Want je bent
toch echt een Peanut...

Twee weken geleden hadden we controle, de controle om te kijken of ik "schoon" was na de bevalling van Riley... Wat
blijkt, schoon was ik op dat moment nog niet. Als ik bij de volgende controle niet schoon ben gaan er maatregelen
genomen worden... Ik hoop dat het niet nodig is. Toen we net zwanger bleken van Riley deed ik een digitale test. Deze
bleef, maar aan staan en zwanger aangeven. Toen hij na 3 dagen nog steeds aan stond zei ik al tegen jou dat de test aan
zou blijven tot Riley geboren was. Tijdens de ziekenhuiscontrole stond hij nog steeds aan. Ik was Riley dus nog niet
"volledig" kwijt. Na het ziekenhuis bezoek ben ik 1 bloedpropje kwijtgeraakt en gedurende de vakantie vorige week ook
nog 1. En toen we terugkwamen van vakantie was de eeuwig durende batterij van de test leeg. Het schermpje gaf na 2
maanden pas geen zwanger meer aan. Ik ben er ook van overtuigd dat ik Riley nu "volledig" kwijt ben. 2 maanden lang
heeft dat stomme batterijtje het gedaan...

Het gevoel van een baby willen zet zich langzaam om in het gevoel van "ik heb een baby nodig". Zowel pappa als ik hebben
daar last van. Het is haast geen kwestie meer van willen, maar het begint haast te voelen als moeten. Moeten om hopelijk
die leegte een beetje te kunnen vullen, die liefde eindelijk te kunnen geven. Eindelijk te voelen wat het echt is om
pappa en mamma te zijn. Ik voel me namelijk maar een halve mamma. Alsof ik niet mee kan doen, omdat ik jou niet echt
heb. Maar ik heb je, ik heb je lief.

Ik mis je kleine peanut, klein frummeltje, klein sterretje.