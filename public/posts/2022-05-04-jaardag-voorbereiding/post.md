---
schrijver: "Esmee (Mamma)"
datum: "2022-05-04"
categorie: "Persoonlijk"
onderwerpen: [ "mijlpaal", "zes", "maanden", "6 maanden", "half", "jaar", "jaardag" ]
cover: "./cover.png"
titel: "Voorbereidingen voor je verjaardag"
bijschrift: "In het Engels is verjaardag een birthday. Verjaren doe je niet, maar geboren ben je wel."
---

Lieve Henry,

Wat was het een getwijfel en wat is het gek eigenlijk, je had nog niet eens 6 maanden geweest en mamma maakt zich nu al
druk over jouw verjaardag. Je zal nooit groter worden dan 43 cm, maar toch ben je geboren. In het Engels is verjaardag
een birthday. Verjaren doe je niet, maar geboren ben je wel. Jammer genoeg is jouw geboortedag direct ook jouw sterfdag.
Weet je lieve Henry, als een grootouder overlijdt drink je op de verjaardag van die grootouder een biertje en op de
sterfdag kom je (in sommige families) samen om de overleden persoon te gedenken. Aangezien beide bij jou op 1 dag
vallen, hebben we heel lang getwijfeld.

Daarom hebben we de afgelopen week aan een aantal mensen gevraagd wie er aanwezig willen zijn op deze speciale dag. We
gaan het niet op 13 november doen, maar we wilden toch een soort feestje geven. Voor ons een steuntje in de rug, maar
ook gewoon een (hopelijk) gezellige dag met dansjes, drankjes, bellenblaas, taart, een speech voor jou en glitter
tattoo's. Dit om ons te helpen. Naast dat jij een jaartje ouder had moeten worden, verjaart onze liefde wel. Onze liefde
en trots voor jou verjaart. De dag dat we jou voor het laatst zagen is steeds verder weg, maar dit neemt niet weg dat
onze liefde groeit. Onze trots voor jou hadden we vorig jaar nadat we jou hadden weggebracht willen vieren met beschuit
met muisjes. Dit moment is ons ontnomen, toen wij binnenkwamen waren bijna alle beschuit met muisjes al op. Jou
wegbrengen was voor ons 10x belangrijker dan de beschuit met muisjes, maar ik was er wel verdrietig om. Nu willen we jou
vieren, het leven vieren en onze trots en liefde voor jou vieren.

We zijn voor velen op dit moment misschien eng om te benaderen of vreemde eendjes in de vijver. Het was ook erg
verdrietig toen veel mensen aangaven niet te komen. Maar dit maakt ons nog dankbaarder voor de mensen die deze, voor
ons, heel speciale en belangrijke dag met ons willen delen ❤️

Hoeveel mensen er ook komen, ik hoop dat je mag genieten vanaf jouw wolkje. Een groot feest, doen we namelijk maar 1
keer. Vanaf je tweede verjaardag vieren we het kleiner, maar dit jaar, dit jaar doen we het groot. Om jou te eren, te
vieren en vooruit te komen

Liefs,  
Mamma