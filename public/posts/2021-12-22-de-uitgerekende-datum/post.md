---
schrijver: "Esmee (Mamma)"
datum: "2021-11-10"
categorie: "Mijlpaal"
onderwerpen: [ ]
cover: "./cover.png"
titel: "De uitgerekende datum"
bijschrift: "Vandaag is het D-day. Zowel jij als ik weten dat we daarmee “Due-day” bedoelen. De dag dat jij had mogen komen. Wat voelt deze dag als een klap in mijn gezicht."
---

Lieve Henry,

Vandaag (22-12-2021) zijn jouw pappa en ik 7 jaar en 9 maanden samen en is onze kinderwens 7 jaar en 6 maanden groot.
Ondanks dat jij aan onze kinderwens hebt voldaan door als ons eerste kindje geboren te worden heb je onze wens ook nog
meer versterkt. Dat heb je al gedaan sinds de eerste keer dat we jouw hartje zagen kloppen. Met iedere keer dat jouw
hartje klopte werd onze wens voor jou en een groot gezin (we hadden makkelijk met 5 in de auto gepast) groter. Heel veel
jubilea vandaag. Maar ook D-day… Inderdaad… Vandaag is het D-day. Zowel jij als ik weten dat we daarmee “Due-day”
bedoelen. De dag dat jij had mogen komen. Wat voelt deze dag als een klap in mijn gezicht. Maandenlang hebben we
uitgekeken naar die dag en nu wens ik al wekenlang dat deze dag niet komt. Want lieve schat, jij komt echt niet meer. We
hebben je weggebracht en moeten je volgende week ophalen, alleen totaal niet zoals we het hadden gewild.

Dit zal wederom een brief zijn waarin ik je vooral vertel hoe erg ik je mis. Maar eigenlijk weet je dat al en wil ik dat
ook niet te vaak tegen je zeggen. Hierom heb ik besloten in deze brief te vertellen wat ik eigenlijk gehoopt had te doen
vandaag.

Jouw pappa had stiekem de hoop dat je op 17 december 2021 geboren zou worden, omdat dit dezelfde verjaardag is als onze
vriend M., maar ook omdat je dan met de kerst naar buiten had gemogen. Dan hadden we je trots als Simba aan iedereen
kunnen laten zien. “The circle of life” spelend op de achtergrond. We waren zelfs al op zoek naar een Simba onesie. Wat
hebben we daar een lol in gehad. Gewoon de gedachte alleen al. “The circle of life” op dit moment wel een heel cru
liedje. Ik denk ook niet dat we het ooit nog in ons hoofd zullen halen het af te spelen tijdens een kraamfeest. Maar dat
was een van onze plannen voor jou. Maar ik zou je vertellen wat we vandaag hadden willen doen als je hier zou zijn
geweest. Als je hier had geweest hadden we lekker gekroeld op de bank terwijl kraamvisite in (en hopelijk ook weer uit)
zou lopen. We hoopten dat iedereen je zou komen bewonderen. Waardoor het voor mamma heel zwaar is om nu van mensen te
horen dat ze foto’s van jouw schokkend vinden. Ik wil jouw prachtige neusje aan iedereen laten zien. Tegenwoordig vraag
ik maar voorzichtig of ik een foto mag laten zien! Toen mamma op 20 december 2021 op kantoor was en collega’s heel
enthousiast reageerde toen ik het vroeg was ik ook zo blij! Ik kon jou met trots laten zien!

Vanmiddag gaan we naar het ziekenhuis en krijgen we waarschijnlijk nog meer van jouw uitslagen binnen. Ook krijgen we
hopelijk een kopie van het mutsje wat je na je geboorte op gehad hebt. Het is niet hetzelfde als het mutsje wat jij op
hebt gehad, maar wel heel speciaal.

Vandaag ontleden we het liedje van Cinderella. Het liedje wat wij ook tijdens jouw ceremonie hebben gebruikt.

> ~A dream is a wish your heart makes
When you're fast asleep
In dreams you will lose your heartaches
Whatever you wish for, you keep ~


Lieve Henry, dat is precies wat jij hebt gedaan! Je hebt mij mamma gemaakt, vroeger schreef ik in vriendenboekjes bij de
vraag “wat wil je later worden” steevast: mamma. Ik wens al sinds kleuter zijnde altijd 4 kinderen. Je hebt mij mamma
gemaakt, jij bent mijn uitgekomen wens. Jammer genoeg, mocht ik je niet houden en woon je nu op jouw ster. Je zal altijd
in mijn dromen blijven, waar ik je hebt gewenst en waar ik je voor altijd kan bewaren en voor je kan zorgen. Vandaag,
morgen en de rest van mijn leven, zal ik je daar altijd zien. We gaan zo slapen, dus ik zal je dan weer bezoeken!

Slaap lekker lieverd, we houden van je, dikke welterusten zoenen! veel liefs

Mamma