---
schrijver: "Marcel (Pappa)"
datum: "2025-11-13"
categorie: "Brief"
onderwerpen: [ "verjaardag", "vier", "mijlpaal" ]
cover: "/assets/posts/images/verjaardag-met-oma-twix.jpg"
titel: "Brief aan Henry: Je 4e wolkenverjaardag"
bijschrift: "Naarmate jouw geboortedag dichterbij komt, merkt iedereen om ons heen dat ik sneller gestrest raak, daarom dat ik de afgelopen dagen mijn gedachten bezig heb gehouden met het maken van deze blog pagina."
verbergen: true
---

Lieve Henry,

Het is vandaag al weer 4 jaar geleden dat jij bent geboren. Het is niet de dag dat je 4 had moeten worden,
dat had later dit jaar moeten zijn. Toch is vandaag je 4e verjaardag. Zoals je weet vind ik het lastig om
mijn gevoel onder woorden te brengen, laat staan deze op papier te zetten. Dit betekent echter niet dat ik
je vergeten ben, of dat ik je niet elke dag mis.

Naarmate jouw geboortedag dichterbij komt, merkt iedereen om ons heen dat ik sneller gestrest raak. Dat is
nu zeker het geval aangezien Mamma al ruim een week in het ziekenhuis is met je kleine zusje. Gelukkig gaat
het daar "goed" en mogen ze nog voor jouw verjaardag weer naar huis.

Volgend jaar tijdens de Baby Loss Awareness Week mogen mamma en ik een stuk aandragen in een boek van een
Nederlandse stichting. In een van de eerdere boeken van deze stichting hadden ouders van een kindje een
QR-code geplaatst met een linkje naar een website. Dat brachten mamma en pappa op het idee om ook zoiets
te doen. In de afgelopen 4 dagen heeft pappa deze website gemaakt voor jouw, en eigenlijk ook voor een 
beetje voor mamma.

In het verleden heeft Mamma natuurlijk veel geblogd op mammaplaats. Helaas zijn deze blogs verwijderd, of
in elk geval niet meer beschikbaar voor alle lezers. Ik hoop dat met deze webpagina mamma weer vrij kan 
bloggen, en misschien je pappa via deze pagina ook wat van zijn gevoel uitschrijven. En wie weet zijn er 
nog wel andere vriendjes en vriendinnetjes die ook een brief aan je willen schrijven.

Ik hoop dat je een enorme leuke wolkenverjaardag hebt vandaag en dat je nog even met de lichtjes komt
spelen als we met de opa's en oma's aan het gourmetten zijn.

Veel liefs,
Pappa
