---
schrijver: "Esmee (Mamma)"
datum: "2021-12-15"
categorie: "Mijlpaal"
onderwerpen: [ ]
cover: "./cover.png"
titel: "De kerststemming"
bijschrift: "Eigenlijk had ik een foto van jou rond willen sturen, maar door wat nare reacties op Facebook durfde ik het niet aan."
---

Lieve Henry

Zoals ik vannacht al stuurde hadden we vandaag 39-weken zwanger geweest, maar dat mag niet zo zijn. Hoe groot had mijn
buik nu geweest? Als jouw placenta gezond had geweest? Had ik nog steeds de grond aan kunnen tikken en mijn eigen tenen
niet meer kan zien? Of had ik nog steeds rondgedarteld en iedere 2 dagen een stuk gefietst? Had je vader als een
kip-zonder-kop in de rondte gelopen en super nerveus geweest? Had je kerst wel of niet gehaald? Hadden we dan misschien
wel zin gehad in alle kerstvieringen? Allemaal vragen die me vannacht hebben bezig gehouden.

Al een paar dagen voel ik me niet zo kerstig. Zoals je eerder al hebt gelezen hebben we de kerstboom eigenlijk alleen
maar van de vliering gehaald om de kerstkaart te maken. Eigenlijk had ik een foto van jou rond willen sturen, maar door
wat nare reacties op Facebook durfde ik het niet aan. Gek genoeg werd ik wakker en voelde ik me wel kerstig vandaag. Ik
heb zin om uitgebreid te badderen, mijn kerstjurk aan te trekken en al mijn kerst speldjes in mijn haar te schuiven. Al
dagen skip ik in mijn kerstlijst het liedje “When We’re Together” van Frozen. Het is een liedje uit Olaf’s Frozen
Adventure, mijn favoriete Frozen verhaaltje. Het gaat erover dat Anna en Elsa geen kersttraditie hebben en daar gaan
Olaf en Sven dan naar op zoek. Als het Olaf niet lukt om iets te vinden loopt hij weg van huis. Anna en Elsa gaan hem
zoeken en uiteindelijk komen ze weer samen. Als ze Olaf vinden zingen Anna en Elsa het duet “When We’re Together.” Toen
ik afgelopen augustus besloot dat het nooit te vroeg is om iets te leren, maar helemaal niet te vroeg voor kerst is het
ook 1 van de eerste liedjes die ik naar de playlist schoof. Speciaal voor jou heb ik toen een “kids-proof” lijstje
gemaakt op Spotify. Iedere dag tijdens het zingen zijn wij van voor naar achter gegaan in die lijst. En het nummer van
Frozen herhaalde ik altijd minstens 4 keer. Vol liefde zong ik het voor je. Ik vond het zo belangrijk voor je om te
weten dat ik altijd thuis zou zijn als jij er was. De mooiste les van kerstmis. Het draait om familie en om geven, niet
om krijgen. Maar wat was ik blij met jou komt. Eindelijk hadden je vader en ik eens een keer iets gekregen in plaat van
alleen gegeven. Tuurlijk krijgen ook wij altijd mooie cadeautjes van alle familie. Maar jij was ons kerstwondertje. Je
zou immers rond kerst geboren worden. Als jij na de 22ste van december en voor de 26ste van december geboren had
geworden had je ook 4 namen gehad in plaats van 3. We hadden je willen vernoemen naar onze favoriete tijd van het jaar,
in de hoop dat ook jij die “kerst-spirit” zou hebben. Maar even terug naar nu. Al dagen kan ik het liedje niet uitstaan.
Ons grootste cadeautje, van ons afgepakt. Mijn hart en kerst-spirit en mijn geloof in wonderen, werd op 11-11-2021 uit
mijn borstkas gerukt en op de grond gegooid. Er werd op gestampt tot het 10000 stukjes waren en ik heb een moment lang
niet het idee gehad dat dat ooit nog goed zou komen. Door het spel van slangen en ladders te spelen mogen we steeds een
stukje van ons hart terug lijmen. Het zal nooit meer perfect worden, maar langzaam maar zeker komt er weer een beetje
vorm in. Vandaag heb ik het punt bereikt dat ik wel graag naar het liedje van Frozen wil luisteren. In het verhaaltje
liep Olaf, zoals ik eerder ook al zei, weg van huis. Iets wat jij nooit zal kunnen doen. Jij woont namelijk op één van
de veiligst mogelijke plekken: in mijn hartje. En zoals het cliché zegt: ‘Je woont in mijn hartje, daar waar ik je nooit
meer kwijt kan raken.’ En dit is zeker waar, meer kwijt dan ik je al kwijtgeraakt ben, kan ik je niet kwijtraken. Tenzij
ik getroffen wordt door dementie, maar zelfs dan denk ik dat jij een van de laatste dingen ben die ik vergeet. En wat ik
nu doe? Nu luister ik het liedje “When We’re Together” op repeat. En ik zing het voor je mee, in de hoop dat je het
hoort daarboven. Ondanks dat ik verdrietig ben dat we je maar zo kort hebben gehad, ben ik nog steeds blij en dankbaar
dat je er bent. De lyrics kan ik helemaal opbreken in een voor mij nieuwe betekenis.

> **[Elsa]** Sure, it's nice to open a gift  
> That's tied up with a perfect bow  
> **[Anna]** But the greatest present of all  
> Was given to me long ago  
> **[Elsa]** It's something I would never trade  
> It's the family that we've made

Jij bent er nog steeds. Alleen niet zoals we willen. We zijn nog steeds een gezin van drie mensen. En je vader en ik
zijn er trots op. Dit jaar zijn wij geen gezin van 2 bij de kerstboom maar een gezin van 3. Volgend jaar zal ik ook echt
een kerstsok voor je maken en ophangen. Misschien vul ik je sok gewoon met een mooie brief, of zijn er neefjes of
nichtjes die een prachtige tekening voor in je kerstsok willen maken.

> **[Anna]** 'Cause when we're together  
> I have everything on my list

Ik heb alles op mijn lijstje. We zijn nog steeds gelukkig. Zoals ik eerder al zei is mijn geluk niet met jou gestorven.

> **[Elsa]** And when we're together  
> I have all I wished

We hebben jou gewenst en je bent er. Je woont in mijn hartje

> **[Anna]** All around the Christmas tree  
> There'll be dreams coming true  
> **[Elsa]** But when we're together  
> Then my favorite gift is you

Dit is zeker waar, je bent mijn cadeautje. Onze familie is mijn cadeautje. Er zijn momenten in het leven geweest dat ik
me zo alleen voelde. Toen heb ik gewenst om mijn eigen familie. Natuurlijk woonde ik bij opa en oma. Maar ik wilde wat
opa en oma hadden. Een huisje, boompje, beestje. De kerst nadat ik wenste om niet meer alleen te zijn, kwam jouw pappa
terug op mijn pad. Sinds ik mijn soul-mate gevonden heb, ben ik een stuk minder alleen.

> **[Both]** I would travel miles and miles  
> And I would follow any star  
> I'd go almost any place  
> If it's any place you are

Dit lieverd, is jammer genoeg niet helemaal waar. Op aarde woon jij in mijn hartje. Maar om bij jou te komen zou ik heel
veel mensen hier achter moeten laten. Ooit kom ik naar je toe, maar daarvoor moet ik eerst echt ouder worden. Maar al
sinds ik 4 ben denk ik dat kinderen engeltjes op wolken zijn die zelf hun ouders kiezen. Misschien kan je ons ooit nog
een keertje kiezen? Dan zijn we toch samen. Ik kan het nooit aan je vragen of jij het bent en of je hier al eens geweest
bent, maar vind het voor jou wel een fijn idee. Als je toch hier kan zijn.

> **[Elsa]** 'Cause when we're together  
> **[Anna]** When we're together  
> **[Elsa]** I'll forever feel at home  
> And when we're together  
> **[Anna]** When we're together  
> **[Elsa]** We'll be safe and warm  
> **[Both]** Doesn't matter where we are  
> If you're there with me

Je woont in mijn hartje, dus op aarde zijn we altijd samen. Ondanks de grote afstand, zijn we samen.

> **[Elsa]** 'Cause when we're together  
> That's my favorite place  
> **[Both]** To be  
> 'Cause when we're together  
> **[Elsa]** It's a holiday every night  
> **[Both]** And when we're together  
> Then the season's bright
>
> **[Elsa]** I don't need the bells to ring  
> **[Anna]** I don't need the bells  
> **[Elsa]** I'll know when it's here  
> **[Anna]** I'll know when it's here

Dit is zeker waar, voor mij is het vanwege mijn familie iedere dag kerstmis. En daar hoor jij nu gewoon bij.

> **[Elsa]** 'Cause when we're together  
> **[Both]** I could stay forever  
> And when we're together  
> **[Anna, Elsa and Olaf]** It's my favorite time of year

Heb jij in Neverland ook kerstfeest? Staan daar ook overal lichtjes? Is het prachtig verlicht als je met Tink over
Neverland vliegt? En zijn er cadeautjes? Kan jij alle kerststerren zien die ik geruild heb? Kan je cadeautjes ontvangen?
In dat geval denk ik nu met mijn hele hart aan het cadeautje wat ik je wil geven en wens ik dat je het krijgt.

Ik hou van je, veel kussen en knuffels,  
Mamma