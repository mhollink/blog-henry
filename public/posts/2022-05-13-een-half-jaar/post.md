---
schrijver: "Esmee (Mamma)"
datum: "2022-05-13"
categorie: "Mijlpaal"
onderwerpen: [ "mijlpaal", "zes", "maanden", "6 maanden", "half", "jaar" ]
cover: "./cover.png"
titel: "Een half jaar oud"
bijschrift: "Het lijkt gister dat ik je voor het laatst vast heb gehouden, maar in de tussentijd vervagen de herinneringen."
---

Dag lief frummeltje,

Vandaag is het 6 maanden geleden dat je geboren bent. Ondanks dat je niet hier bent om te groeien zijn alle clich√©s
waar... De tijd gaat echt heel snel. Het lijkt gister dat ik je voor het laatst vast heb gehouden, maar in de tussentijd
vervagen de herinneringen. Als ik ons verhaal opnieuw vertel aan mensen die jou nog niet kennen moet ik soms nadenken
over de details. Details die ik direct na jouw geboorte opgeschreven heb, zodat ik ze altijd terug kan lezen. Soms lijkt
alles wazig en wollig, alsof het in een droom gebeurd is, alsof onze leuke tijden samen nog moeten komen. Alsof de
zwangerschap, onze tijd saampjes, de toekomst is die ik droom, met volgende keer wel een leuke afloop. Een dagdroom
waaruit ik soms niet wakker wil worden.

Afgelopen week ging ik alle lades van de commode door, op zoek naar iets wat jij zou passen nu. Ik verwacht dat je maatje
68 gehad zou hebben. En toen kwam ik hem tegen... Een maatje 68 rompertje welke ik nog voor je zou bedrukken. Ik wilde
het afmaken, iets voor je doen wat ik beloofd had. Het idee was "'s werelds leukste alarm klok" met Peter Pans tictoc
croc, maar dit kon ik niet meer. In plaats daarvan heb ik een Lost Boy bestandje opgedoken. "Lost Boy Henry" staat er nu
op het rompertje. Als je dit aan zou hebben, hoor je er dan officieel bij? Wat had ik het prachtig gevonden je dit aan
te trekken. Met jou kirrend op het aankleedkussen terwijl ik een paar poepiekussen op je buik druk. Vervolgens had het
nog geen half uur later vuil geweest vanwege je groente of fruithapje. Maar daar zou het niet om gaan.

Vanochtend viel er een kaart naar binnen. Direct maakte mijn hart een sprongetje, wat zag dit er geweldig en mooi uit.
Ik zal niet ontkennen dat ik er ook een beetje verdrietig van werd, want veel kaartjes aan alleen Henry Hollink zullen
er waarschijnlijk niet komen. Maar dit kaartje was geschreven voor jou, zelfs de aanhoud aan jou. Bedankt Dylan, Saskia
en mini voor een prachtig lichtpuntje vandaag.

Ik hou van je Henry, mamma's Lost Boy.

Liefs,  
Mamma